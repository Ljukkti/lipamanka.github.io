---
title: ma en jan
description: sina wile pona e ma la o weka ala e jan
---
<p>
    <a href="/">home</a> | 
    toki pona taso | 
    <a href="/essays">essays</a> | 
    <a href="/stories">stories</a> | 
    <a href="/weasel">weasel</a> | 
    <a href="/resources">resources</a> | 
    <a href="/stuff">stuff I like</a> | 
    <a href="/about">about</a> |
    <a href="/linjamanka">linjamanka</a> | 
    <a href="/give">give</a> |
    <a href="/linguistics">linguistics</a> |
    <a href="/tok-pisin">tok pisin</a> 
  <!---  <a href="/"></a> | -->
  <br></p>
  
  <p><a href="/toki-pona-taso">toki pona taso home</a> | <a href="/toki-pona-taso/waso">waso</a> | <a href="/toki-pona-taso/kili"> kili</a> | <a href="/toki-pona-taso/supa"> supa</a> | <a href="/toki-pona-taso/len-tonsi">len tonsi</a> | <a href="/toki-pona-taso/kon-pan"> kon pan</a> | <a href="/toki-pona-taso/toki"> toki</a> | ma en jan | <a href="/toki-pona-taso/kalama">kalama</a> | <a href="/toki-pona-taso/jasima">jasima</a> | <a href="/toki-pona-taso/moku">moku</a></p>
  <p>(if on mobile, tilt your phone to the side)</p>

<style>
    @font-face {
      font-family: "linja lipamanka";
      src: url("https://lipamanka.gay/linjalipamanka-normal.woff");
    }
    </style>
<p style="font-family:linja lipamanka; font-size:40px;">
lipamanka li pali e ni<br>
　 　 　 ma en jan<br>
<br>
tenpo ale jan la jan li lon ma <br>
jan li alasa lon ma<br>
jan li lape lon ma <br>
jan li pali <br>
　  li utala<br>
　  　 　  lon ma<br>
　 li pona e ma<br>
<br>
jan li lili mute li sin<br>
　  la ona li sona e ni<br>
　 　  kasi seme li pona tawa mi<br>
　 　  mi ken moku e seme<br>
lipu li lon ala<br>
taso <br>
jan li pana e sona ni tawa lawa<br>
<br>
ma li tomo jan <br>
jan ale li ken pali e tomo<br>
tomo li lon ma <br>
jan li lon tomo <br>
jan ala li jo ala e tomo <br>
<br>
tenpo mute jan li lon weka tomo<br>
jan li musi<br>
　  li mu<br>
　  li toki<br>
jan li moku e kasi <br>
　 　 　  e soweli<br>
　 　 　  e soko<br>
<br>
jan li pona tawa ma<br>
ma li pona tawa jan<br>
jan en ma li pona<br>
<br>
taso tenpo poka la ni^ li lon ala<br>
jan li pilin mute e ni<br>
　 ma en jan li ante <br>
　  jan li lon ma <br>
　  jan li ike e ma<br>
　  ma o pona la jan o weka<br>
ni>^ o lon ala<br>
ma li ken pona lon weka jan<br>
taso ma li ken pona lon jan kin<br>
<br>
jan mute li toki e ni<br>
　  ma mute ni li lon<br>
　 　 kasi mute li lon ona<br>
　 　  soweli mute li lon ona<br>
　 　  soko mute li lon ona<br>
　  mi wile awen e soweli<br>
　 　 　 　  e soko<br>
　 　 　 　  e kasi<br>
　  taso <br>
　  ni^ li ken ala lon tenpo niv<<br>
　 　 jan li lon ma<br>
　  la mi o weka e jan <br>
ni>^ li lon ala a <br>
ma mute la jan li ike e ma<br>
taso ni^> li jan pi ale ala<br>
jan ni li lon<br>
　 ona li pona e ma <br>
　 　 li pona tawa ma<br>
tenpo mute <br>
　  la jan ike li weka e jan ni^<<br>
　 　 　 　 　 ztan ma ona<br>
ni^> a li ike suli <br>
ni li ma pi jan pona<br>
　 　 　  pi jan ike ala<br>
<br>
sina wile pona e ma<br>
　  la nasin wan taso li lon<br>
　 o pana e wawa tawa jan ma<br>
jan ni^> li ken pona e ma <br>
　 　  li pona e ma lon tenpo pini <br>
　 　  li awen pona e ma <br>
　 　 　 　 o pona tawa ma<br>
<br>
lipamanka<br>
ma <br> </p>